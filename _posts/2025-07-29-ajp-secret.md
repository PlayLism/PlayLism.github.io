---
layout: post
title:  "Audiophile Jazz Prologue 的小秘密"
date:   2025-07-29 17:25:00 +0800
categories: music
---
![](https://pub-8c1ddb5aa2ec46d28f40b4295cf14b39.r2.dev/2025/08/016e0f71da983b831cc03c6d15dcef4d.jpg)

早前去 Devialet Astra 欣賞會時，Kent Poon 講咗個小秘密，原來佢有份製作嘅 Audiophile Jazz Prologue 入面隻 "You've Got a Friend" 背景會有好輕微嘅蟬鳴聲。因為依隻歌錄音時開咗少少窗，而當時正值春末夏初嘅時間，所以就錄埋窗外嘅蟬鳴聲。我喺耳機系統上面唔係好聽到，但喺喇叭系統上以正常音量貼近少少喇叭，就聽到啲初時會覺得係底噪，但聽真啲又發現係有規律同變化嘅嘶嘶聲，依個應該就係蟬鳴聲。依個彩蛋仔我喺 Audiophile Jazz Prologue Part 01（頭版CD）同 Part 03（24/192 DVD）上都聽到，如果有依隻碟的話不妨試吓聽唔聽到😆